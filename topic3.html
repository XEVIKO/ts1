<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Executive Summary</title>
    <link rel="stylesheet" href="topic-style.css">
</head>
<body>
<div class="topic-container">
        <img class="topic-img" src="./images/topic3.png" alt="">
        <p class="topic-header">Global Economic Insight</p>
        <p>ตัวเลขตลาดแรงงาน และอัตราเงินเฟ้อในสหรัฐฯ ซึ่งเป็นสองเป้าหมายหลักที่ Fed ใช้ในการตัดสินใจปรับเปลี่ยนนโยบายการเงิน ลดความร้อนแรงลง กลับเข้าสู่ภาวะสมดุล Fed น่าจะเริ่มต้นปรับลดอัตราดอกเบี้ยนโยบายลงในเดือน ก.ย. นี้ อัตราดอกเบี้ยที่ลดลง จะส่งผลบวกต่อสินทรัพย์เสี่ยง (Risk assets) โดยเฉพาะตลาดหุ้น อย่างไรก็ดี ด้วยระดับ Valuation ของตลาดหุ้นสหรัฐฯที่แพงมาก ทำให้เราคาดว่ากระแสเงินลงทุนน่าจะไหลเข้าประเทศที่ Valuation ยังอยู่ในระดับที่ถูก อย่างกลุ่ม Emerging markets ในแถบเอเชีย 
            ตลาดแรงงานกลับเข้าสู่สมดุล กดดันให้ Fed ปรับลดดอกเบี้ยลง
            อัตราตำแหน่งงานเปิดใหม่ (Job openings rate) ซึ่งสะท้อนอุปสงค์ในตลาดแรงงาน ลดลงมาเข้าใกล้ระดับอัตราว่างงาน (Unemployment rate) ซึ่งสะท้อนอุปทานในตลาดแรงงาน เป็นสัญญาณสำคัญที่บ่งชี้ว่าตลาดแรงงานสหรัฐฯกลับเข้าสู่ภาวะสมดุลโดยสมบูรณ์
            โดยตลาดแรงงานที่กลับสู่สมดุล เป็นผลมาจากแนวโน้มเศรษฐกิจที่ชะลอตัวลง ผ่านการปรับใช้นโยบายการเงินเข้มงวดขึ้นในช่วง 2 ปีก่อน ทำให้ผู้ประกอบการปรับลดแผนขยายกิจการ รับพนักงานใหม่น้อยลง ความต้องการแรงงานลดลงสู่ภาวะสมดุล อย่างไรก็ดี หากภาวะการเงินยังคงตึงตัวต่อไป ความต้องการแรงงานที่ลดลง อาจไม่เป็นเพียงการเปิดรับพนักงานใหม่น้อยลง แต่เป็นการปลดพนักงานออก ซึ่งจะส่งผลต่อการบริโภคภายในประเทศ ชะลอการฟื้นตัวของเศรษฐกิจโดยรวม และในกรณีเลวร้าย เศรษฐกิจอาจชะลอตัวลงจนเข้าสู่ภาวะถดถอย (Recession)
            ดังนั้น เพื่อหลีกเลี่ยงความเสี่ยงดังกล่าว Fed อาจจำเป็นต้องปรับมาผ่อนคลายนโยบายการเงินเร็วๆนี้ ซึ่งเราคาดว่า Fed จะเริ่มต้นปรับลดอัตราดอกเบี้ยนโยบายลงในเดือน ก.ย. นี้</p>
</div>
</body>
</html>